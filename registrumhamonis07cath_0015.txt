A.D. 1340] Episcopi Roffbnsis 665

 

nobis Johannes dictus Marescallus de Derteford, presbiter, vestre
diocesiS, lator presencium, peticione monstravit quod cum ipse
olim ad partes ultramarinas se transtulisset et ibidem per sex annos
continuos residenciam personalem fecisset, ad titulum ecclesie
sancti Gregorii in urbe, credens sibi licere cum titulum justum
haberet et residenciam personalem ibidem per sex annos ut pre-
fertur fecisset, per vicarium domini Benedicti pape xij. ibidem tunc
existentem ad subdiaconatus et per episcopum Viterbiensem ad
diaconatus, postmodum vero per episcopum Sutrinum ad presbite—
ratus ordines successive vestra licencia non obtenta, tanquam simplex
et juris ignarus alias tamen rite per omnia <se fecit> promoveri
et in sic susceptis et certis suis ordinibus, non tamen in contemptum
clavium, diucius ministravit, et aliis divinis officiis se ingessit;
cognita tandem culpa propria sedern apostolicam adiens suppli-
cavit humiliter sibi super hiis per sedem apostolicam misericorditer
provideri. Nos igitur auctoritate domini pape cujus penitenciarie
curam gerimus et de ejus speciali mandato super (hoc) vive vocis
oraculo nobis facto, ad vos ipsum Johannem ab excommunica-
cione generali quarn propter hoc incurrit, et excessibus hujusmodi
juxta formam ecclesie remittimus absolutum, circumspeccioni
vestre auctoritate et mandato eisdem committentes, quatinus in—
juncta sibi super hiis pro modo culpe penitencia salutari, eoque ad
tempus prout expedire videritis a sic susceptorum execucione ordi-
num suspenso‚ demum suffragantibus ei meritis, alioque canonico
non obstante, super irregularitate dicto modo contracta et ipso-
rum execucione ordinum dispensetis misericorditer cum eodem.
Datum Avinione xiiij. Kalendas Aprilis pontificatus domini Bene-
dicti pape xij. anno sexto.

Harum igitur auctoritate literarum, confessione tua diligenter
audita, pro modo eciam culpe super premissis injuncta tibi peni-
tencia salutari, teque ad tempus prout nobis expedire videbatur et
sicut premittitur a susceptorum ordinum execucione suspenso, de-
mum suffragantibus tibi meritis, alioque canonico non obstante,
super irregularitate dicto modo contracta et ipsorum execucione
ordinum in hiis scriptis tecum misericorditer dispensamus, juxta
vim formam et effectum dictarum literarum et non alio quovismodo.
In cujus rei testimonium sigillum nostrum fecimus hiis apponi.
Datum apud Trottesclive pridie Nonas Novembris anno domini
rn0. cccm0. quadragesimo.

