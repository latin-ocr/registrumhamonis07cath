A. D. 1 3 38] Episcopi Roffensz's 711

 

 

cathedrali non sit, obtinere, eciam si curam habeat animarum, dum-
modo ipsi, consideratis circumstanciis universis que circa ydoneita-
tem ipsorum fuerint attendende‚ paterne non' sint incontinencie
sectatores set bone conversacionis et vite, super quibus vestras in-
tendimus consciencias onerare, aliaque merita suffragentur, eisdem
ad hujusmodi dispensacionis graciam obtinendam, prout secundum
deum animarum saluti videritis expedire, plenam vobis et unicui-
que vestrum concedimus auctoritate presencium facultatem. Pro-
viso quod quilibet clericorum ipsorum ad ordines, prout requirit
onus beneficii quod eum post dispensacionem hujusmodi obtinere
contigerit, statutis temporibus se saciat promoveri et personaliter
resideat in eadem. Date Avinione, viij0. Kalendas Julii‚ pontificatus
nostri anno tercio.

1338.
Jan. 22.

Tu quoque nobis humiliter supplicasti quod tecum super
defectu natalium quem pateris, de soluto genitus et soluta, ut ipso
non obstante defectu possis ad omnes ordines promoveri et benefi-
cium ecclesiasticum obtinere, eciam si curam habeat animarum, dis-
pensare misericorditer dignaremur. Nos igitur, Petrus, cardinalis
et nuncius supradictus, tuis supplicacionibus inclinati, consideratis
circumstanciis universis que circa ydoneitatem tuam ¹ fuerunt atten-
dende, cum ex inquisicione solerti super hiis habita sit repertum te
non esse paterne incontinencie sectatorem set bone conversacionis
et vite aliaque tibi merita suffragari, ad hujusmodi dispensacionis
graciam obtinendam auctoritate apostolica nobis tradita per literas
supradictas qua in hac parte fungimur tecum, qui sexagesimus
octavus es de numero centenario in predictis literis apostolicis con-
tento, si primam tonsuram per quam clericalis ordo confertur a tuo
episcopo prout asseris recepisti, quod non obstante defectu natalium
supradicto quo pateris, de soluto genitus et soluta, ad omnes ordines
promoveri possis et beneficium ecclesiasticum, dum tamen in ecclesia
cathedrali non sit, obtinere valeas, eciam si curam habeat animarum,
tenore presencium misericorditer dispensamus. Ita tamen qu0d‚1
prout requiret onus beneficii quod te post dispensacionem hujus-
modi obtinere contigerit, facias statutis a jure temporibus ad ordines
promoveri et personaliter resideas in eodem. In cujus rei testi-
monium has literas fieri fecimus et eas nostri sigilli appensione
munitas tibi duximus concedendas. Date Londonie‚ die vicesima
secunda mensis Januarii‚ sub anno a nativitate domini millesimo

 

¹ Inlerliueated.

